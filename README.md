# Programovanie v jazyku C\#

**Programovanie v jazyku C#** je kurz programovania ponúknutý v zimnom semestri druhého ročníka bakalárskeho štúdia pre študijný program Inteligentné systémy. Predmet nadväzuje na kurzy [Základy algoritmizácie a programovania](https://kurzy.kpi.fei.tuke.sk/zap/), [Programovanie](https://kurzy.kpi.fei.tuke.sk/pvjc/2021/) a [Programovanie v jazyku Python](https://github.com/ianmagyar/introduction-to-python). Venuje sa paradigme objektovo orientovaného programovania a jazyku C#. Úspešný absolvent predmetu je schopný napísať zložitejšie kódy, navrhnúť modulárne softvérové riešenia a aplikovať štandardné návrhové vzory pri riešení problémov.

Informačný list predmetu je dostupný na [školskom portáli](https://maisportal.tuke.sk/portal/studijneProgramy.mais).

Prednášajúci predmetu:

* [Ing. Ján Magyar, PhD.](http://www.cloudai.sk/people-janmagyar/)

Cvičiaci predmetu:

* [Ing. Ján Magyar, PhD.](http://www.cloudai.sk/people-janmagyar/)
* Ing. Kristián Mičko

## Obsah
1. [Plán prednášok](#plan)
2. [Hodnotenie](#grading)
3. [Použitá literatúra](#literature)

## Plán prednášok <a name="plan"></a>
Prednášky sú v stredu o 9:10 v miestnosti ZP1 (N9-201). Prítomnosť nie je povinná.

Cvičenia sú v pondelok o 9:10 a 10:50, v utorok o 10:50 a v stredu o 7:30, všetky miestnosti PK6_108 - PC17. Účasť na cvičeniach je povinná, študent môže mať maximálne tri neúčasti za semester. Neúčasť môžete nahradiť účasťou na inom cvičení alebo inou formou po dohode s cvičiacim.

|              Týždeň             |                         Cvičenie                        |                         Prednáška                       |
|:-------------------------------:|:-------------------------------------------------------:|:-------------------------------------------------------:|
| 1. týždeň<br>26. 9. - 2. 10.    | [Úvodné stretnutie, základy jazyka C#](labs/lab01.md)   | Úvod <br> Základy jazyka C# a OOP                       |
| 2. týždeň<br>3. 10. - 9. 10.    | Programovanie v C#                                      | Konštruktory a enkapsulácia                             |
| 3. týždeň<br>10. 10. - 16. 10.  | Nastavenie prostredia, vytvorenie projektu              | Dedenie v OOP                                           |
| 4. týždeň<br>17. 10. - 23. 10.  | Rozhrania a triedy                                      | Abstraktné triedy a rozhrania                           |
| 5. týždeň<br>24. 10. - 30. 10.  | Dedenie a abstraktné triedy                             | Polymorfizmus v OOP                                     |
| 6. týždeň<br>31. 10. - 6. 11.   | sviatok/voľno                                           | Vybrané dátové typy v C#                                |
| 7. týždeň<br>7. 11. - 13. 11.   | Typové parametre, lambda výrazy                         | Generické programovanie                                 |
| 8. týždeň<br>14. 11. - 20. 11.  | Mapa, factory method                                    | voľno                                                   |
| 9. týždeň<br>21. 11. - 27. 11.  | Builder                                                 | Spracovanie výnimiek                                    |
| 10. týždeň<br>28. 11. - 4. 12.  | Súbory, operátory                                       | Vzťahy medzi triedami <br> Kreačné návrhové vzory       |
| 11. týždeň<br>5. 12. - 11. 12.  | Iterátor                                                | Štrukturálne a behaviorálne návrhové vzory              |
| 12. týždeň<br>12. 12. - 18. 12. | Odovzdávanie zadania 2                                  | Práca so súbormi, LINQ, multitasking                    |
| 13. týždeň<br>19. 12. - 25. 12. | Odovzdávanie zadania 2                                  | zápočtový týždeň                                        |

## Hodnotenie <a name="grading"></a>

Celkové hodnotenie predmetu je 100 bodov (40 + 60 bodov); študent musí získať viac ako polovicu bodov zo zápočtu a zo skúšky.

Zápočet sa skladá z dvoch zadaní a bodov za cvičenia: za prvé zadanie môžete získať 10 bodov, za druhé zadanie 20 bodov. Počas semestra máte možnosť pozbierať zvyšné body za vypracovanie bonusovej úlohy na cvičení, resp. krátkymi písomkami.

Skúška má teoretickú a praktickú časť. Praktická časť je za 30 bodov, a budete v nej riešiť jednoduché úlohy na programovanie a implementáciu návrhových vzorov. Teoretická časť za 30 bodov je zameraná na použitie získaných teoretických poznatkov pri riešení problémov a je open notes. Pre úspešné ukončenie predmetu musíte získať minimálne polovicu bodov z praktickej aj teoretickej časti skúšky (teda viac ako 15 bodov). V prípade neúspechu opakujete iba tú časť skúšky, v ktorej ste neuspeli.

## Použitá a odporúčaná literatúra <a name="literature"></a>
* Christian Nagel: *Professional C# and .Net*. (2021 Edition) John Wiley & Sons, Inc. (2022)
* Mark J. Price: *C# 8.0 and .NET Core 3.0: Modern Cross-Platform Development*. (4th Edition) Packt Publishing (2022)
* John Skeet: *C# in Depth*. (Fourth Edition) Manning Publications Co. (2019)
* Bertrand Meyer: *Object-Oriented Software Construction*. (Second Edition) Interactive Software Engineering Inc.
* Erich Gamma, Richard Helm, Ralph Johnson, John Vlissides: *Design Patterns: Elements of Reusable Object-Oriented Software* Addison-Wesley (1995)
* Gaurav Aroraa, Jeffrey Chilberto: *Hands-On Design Patterns with C# and .NET Core*. Packt Publishing (1995)
